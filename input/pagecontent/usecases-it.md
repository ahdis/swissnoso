### CAUTI Surveillance
#### Segnalazione per singoli casi di tutti i pazienti con catetere vescicale

##### UC 14200
La signora [Anna Meier](Patient-AnnaMeier.html), nata nel 1933, viene ammessa il 24.06.2021 nel reparto di chirurgia dell'[ospedale Tannenwald](Organization-SpitalTannenwald.html). Per questa degenza stazionaria, l'amministrazione dell'ospedale apre un [caso](Encounter-Encounter-14200210624.html) cui assegna il numero 14200210624.   
La signora Meier viene operata come previsto il 01.07.2021. Prima dell'intervento, in [reparto di degenza](Location-BettenstationTannenwald.html) le viene [applicato un catetere vescicale](Procedure-InsertCatheter-20210701-14200210624.html), successivamente [rimosso](Procedure-RemoveCatheter-20210704-14200210624.html) il 04.07.2021. Poiché l'intervento si è svolto senza complicazioni, Anna Meier può lasciare l'ospedale il 08.07.2021.

L'ospedale Tannenwald trasmette i [dati inerenti al caso della paziente Anna Meier](Bundle-MessageUC14200.html) a Swissnoso nell'ambito della CAUTI Surveillance.

##### UC 181521
Il signor [Fridolin Müller](Patient-FridolinMueller.html), nato nel 1931, viene ammesso il 06.07.2021 al pronto soccorso del dipartimento medico dell'[ospedale Tannenwald](Organization-SpitalTannenwald.html) poiché il suo stato di salute è improvvisamente peggiorato. Viene aperto un [caso](Encounter-Encounter-181521210706.html) con il numero 181521210706.   
Fridolin Müller lamenta dei [sintomi](Observation-Symptoms-20210706-181521210706.html), ha la [febbre](Observation-Fever-20210706-181521210706.html) e [dolori al basso ventre, che si intensificano quando viene applicata una pressione](Observation-SuprapubicTenderness-20210706-181521210706.html). A fronte del sospetto di un'infezione del tratto urinario, si preleva un [campione di urina](Procedure-Microbiology-20210706-181521210706.html). A causa dell'incontinenza e di un'ulcera da decubito sacrale, a Fridolin Müller viene [applicato un catetere vescicale](Procedure-InsertCatheter1-20210706-181521210706.html) già presso il [pronto soccorso](Location-NotfallstationTannenwald.html). Dopo i primi chiarimenti, viene trasferito al [reparto](Location-BettenstationTannenwald.html) di degenza, dove preso migliora grazie a una terapia antibiotica. Il risultato di laboratorio conferma il sospetto: si tratta di un'infezione delle vie urinarie con i [due batteri](Observation-NumberOfDifferentGerms-20210706-181521210706.html) [E. coli](Observation-Germ1-20210706-181521210706.html) ed [enterococchi](Observation-Germ2-20210706-181521210706.html) con una conta batterica nelle urine >=10E5 UFC/ml. Il [catetere vescicale viene rimosso](Procedure-RemoveCatheter1-20210709-181521210706.html) il 09.07.2021, ma a causa di una ritenzione urinaria Fridolin Müller deve essere nuovamente [cateterizzato](Procedure-InsertCatheter2-20210709-181521210706.html) il giorno stesso. Il 10.07.2021, Fridolin Müller può lasciare l'ospedale ([dimissione cateterizzata](Procedure-RemoveCatheter2-20210710-181521210706.html), v. anche la figura sotto [Overview organizational units](usecases-it.html#überwachte-organisationeinheiten)).

L'ospedale Tannenwald trasmette i [dati inerenti al caso del paziente Fridolin Müller](Bundle-MessageUC181521.html) a Swissnoso nell'ambito della CAUTI Surveillance.

##### UC 44371
La signora [Giulia Rossi](Patient-GiuliaRossi.html), nata nel 1943, viene ammessa il 08.07.2021 nel reparto medicina (specialità medicina generale) dell'[ospedale Santa Maria](Organization-OspedaleSantaMaria.html). Viene aperto un [caso](Encounter-Encounter-44371210708.html) con il numero 44371210708.   
A causa di una ritenzione urinaria, nel [reparto di degenza](Location-DegenzaSantaMaria.html) le viene [applicato il giorno stesso un catetere vescicale](Procedure-InsertCatheter-20210708-44371210708.html). Poiché la paziente presenta dei [sintomi](Observation-Symptoms1-20210709-44371210708.html), lamentando in particolare del [dolore sovra pubico](Observation-SuprapubicTenderness1-20210709-44371210708.html), il 09.07.2021 si procede alla [rimozione del catetere](Procedure-RemoveCatheter-20210709-44371210708.html) e al prelievo di un [campione di urina](Procedure-Microbiology1-20210709-44371210708.html). L'analisi microbiologica indica la presenza di [un batterio](Observation-NumberOfDifferentGerms-20210709-44371210708.html), [E. coli con una conta batterica <10E5 UFC/ml](Observation-Germ1-20210709-44371210708.html). Si rinuncia quindi alla somministrazione di antibiotici.   
Alcuni giorni dopo, il 14.07.2021, oltre al [dolore sovra pubico](Observation-SuprapubicTenderness2-20210714-44371210708.html) Giulia Rossi presenta altri [sintomi](Observation-Symptoms2-20210714-44371210708.html) che indicano un'infezione del tratto urinario. Oltre al [tenesmo vescicale](Observation-UrinaryUrgency2-20210714-44371210708.html), Giulia Rossi lamenta [forti dolori quando urina](Observation-Dysuria2-20210714-44371210708.html) e minzioni [frequenti in piccole quantità](Observation-UrinaryFrequency2-20210714-44371210708.html). In considerazione del sospetto, il 14.07.2021 si procede a una nuova [analisi microbiologica](Procedure-Microbiology2-20210714-44371210708.html), che rivela nuovamente [un batterio](Observation-NumberOfDifferentGerms-20210714-44371210708.html): un'infezione di [E. coli con una conta batterica nelle urine >=10E5 UFC/ml](Observation-Germ1-20210714-44371210708.html). A Giulia Rossi vengono somministrati degli antibiotici e il 16.07.2021 viene dimessa dall'ospedale.

L'ospedale Santa Maria trasmette i [dati inerenti al caso della paziente Giulia Rossi](Bundle-MessageUC44371.html) a Swissnoso nell'ambito della CAUTI Surveillance.

##### UC 102938
Il signor [Jean-Luc Richard](Patient-JeanLucRichard.html), nato nel 1945, viene ammesso il 10.07.2021 con dolori diffusi nell'alto ventre, nausea e febbre (38.1 °C) nel reparto di medicina dell'[ospedale Bellevue](Organization-HopitalBellevue.html), che assieme alla chirurgia e alla medicina intensiva partecipa alla CAUTI Surveillance. Viene aperto un [caso](Encounter-Encounter-102938210710.html) con il numero 102938210710.   
A seguito di una ritenzione urinaria, a Jean-Luc Richard viene [applicato un catetere vescicale](Procedure-InsertCatheter-20210712-102938210710.html) in [reparto di degenza](Location-UniteHospitaliereBellevue.html) il giorno stesso. Nell'ambito di ulteriori chiarimenti, il 11.07.2021 gli viene diagnosticata un'infiammazione della cistifellea, e il 12.07.2021 Jean-Luc Richard viene trasferito in chirurgia (specialità chirurgia del tratto digestivo) per essere sottoposto a una colecistectomia. Dopo l'intervento sorgono delle complicazioni e il 13.07.2021 Jean-Luc Richard deve essere trasferito in terapia intensiva, dove rimane fino al 15.07.2021. Viene quindi trasferito di nuovo al reparto chirurgico, dove il 16.07.2021 gli viene [rimosso il catetere vescicale](Procedure-RemoveCatheter-20210716-102938210710.html). Jean-Luc Richard lascia l'ospedale Bellevue il 21.07.2021.

L'ospedale Bellevue trasmette i [dati inerenti al caso del paziente Jean-Luc Richard](Bundle-MessageUC102938.html) a Swissnoso nell'ambito della CAUTI Surveillance.

#### Unità organizzative sorvegliate
Nel caso concreto del signor Jean-Luc Richard ([UC 102938](usecases-it.html#uc-102938)) viene presentata la situazione dell'ospedale Bellevue, che partecipa alla CAUTI Surveillance con **singole unità organizzative** e non come intero ospedale. La figura che segue mostra in forma generalizzata quali dati siano rilevanti per questi casi e come si riferiscano all'unità organizzativa/alle unità organizzative oggetto della sorveglianza.   
I dettagli sulle unità organizzative sorvegliate figurano a pag. 9 del [Manuale di sorveglianza](https://www.swissnoso.ch/fileadmin/module/cauti_surveillance/Dokumente_I/220228_Swissnoso_CAUTI_Surveillance_Manuale_V1.2.pdf).

{% include img.html img="overview-organizational-units.png" caption="Fig.: Overview organizational units" width="80%" %}
